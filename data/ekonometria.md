### Siirtymäsäännökset ja pakollisuus

Kurssi on **pakollinen** sekä uutta että vanhaa kandia suorittaville.

Syksystä 2017 alkaen kurssi on jaettu kahteen 5 opintopisteen osaan, TA7a Ekonometria I
ja TA7b Ekonometria II (ECOK-216 ja ECOK-217). 

Jos suoritat uutta kandia (olet aloittanut syksyllä 2017 tai siirryt uuteen kandiohjelmaan) ja olet suorittanut vanhan 10 op:n TA7-kurssin, voit korvata sillä uudet 5 op:n kurssit.

Jos suoritat vanhaa kandia, voit korvata näillä uusilla kursseilla vanhan, 10 op:n TA7-kurssin.

### Kirjallisuus ja/tai muu materiaali

_Stock, J. H. & Watson, M. W.: Introduction to Econometrics (2nd ed.)_, osat 1 ja 2 (eli luvut 1-9).

Pätevä kirja, jossa käydään asiat mahdollisimman perinpohjaisesti ja havainnollisesti läpi. Paljon esimerkkejä ja melko vähän matemaattista teoriaa.
 
### Todelliset esitiedot

Tilastotieteen keskeisimmät kurssit on hyvä olla käytynä, jotta tietää jotain tilastollisesta testaamisesta ja lineaarisesta regressiosta. Matemaattisesti kurssi ja kirja eivät ole kovinkaan 
haastavia.

### Kurssin käytännöt

Huomaathan, että kurssit opetetaan periodeissa **I ja II**. (Aiemmin opetusperiodit olivat III ja IV.) Suositeltava suoritusajankohta on kolmas opiskeluvuosi.

Kummallakin kurssilla on yhteensä 18 tuntia luentoja ja 6–8 tuntia laskareita. Kurssia opettaa Jani Luoto.

### Suoritustavat

Kurssikoe.

### Työläys

Laskarit, joista suurin osa on kirjan tehtäviä, ovat pääosin kohtalaisen helppoja. Jos testaamisen (lähinnä t-testi) ja lineaarisen regression sisäistää kunnolla, pääsee jo pitkälle.