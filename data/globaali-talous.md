### Siirtymäsäännökset ja pakollisuus

**Kurssia ei järjestetä enää vuodesta 2017 alkaen.** Lähin vastaava uusi johdantokurssi taloushistoriaan lienee *Globaali taloudellinen muutos (YK-211)*.

Jos suoritat uutta kandia (olet aloittanut syksyllä 2017 tai siirtynyt silloin uuteen kandiohjelmaan), sinun ei tarvitse tehdä mitään. Tämä kurssi ei kuulu tutkintovaatimuksiin.

Jos suoritat vanhaa kandia etkä ole suorittanut tätä kurssia, voit korvata sen vapaasti valitsemallasi 5 op:n opintojaksolla valtsikan koulutusohjelmista.

### Sisältö

Kurssi oli käytännössä johdatus taloushistoriaan. Luennoilla käytiin läpi talouden vaiheita kivikaudesta toisen maailmansodan jälkeiseen aikaan.

### Muuta

Taloushistoria kuuluu ekonomistin yleissivistykseen: jos ei muuta, historiasta saa suhteellisuudentajua, kun huomaa, miten lujalla varmuudella taloustieteilijät ovat aikojen saatossa esittäneet jälkikäteen tarkasteltuna melko villejä väittämiä. 

Jos et aio suorittaa mitään taloushistoriaa liippaavia opintoja (esim. YK-211 tai muita taloushistorian opintoja), on suositeltavaa lukea taloushistoriallista kirjallisuutta.