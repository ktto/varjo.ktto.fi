### Kurssi lopetettu!

Kurssia ei järjestetä enää vuodesta 2017 alkaen. Lähin vastaava uusi johdantokurssi taloushistoriaan lienee Globaali taloudellinen muutos (YK-211).

Jos haluat suorittaa vanhojen (esim. 2016–2017) tutkintovaatimusten mukaisen kandidaatintutkinnon etkä ole suorittanut tätä kurssia, voit korvata sen vapaasti valittavalla 5 op:n opintojaksolla valtsikan koulutusohjelmista.

Jos olet aloittanut opintosi syksyllä 2017 tai siirryt uuteen kandiohjelmaan, sinun ei tarvitse suorittaa tai korvata tätä kurssia.

### Sisältö

Kurssi on käytännössä johdatus taloushistoriaan. Luennoilla käydään läpi talouden vaiheita kivikaudesta toisen maailmansodan jälkeiseen aikaan. Voit käydä luennolla jos aihe kiinnostaa, mutta tehokkaampaa ajankäyttöä olisi lukea mikä tahansa aiheesta tehty kirja.

### Todelliset esitiedot

Kunhan et ole tynnyrissä kasvanut, se riittää.

### Suoritustavat

Lopputentti + 2 esseetä.

### Työläys

Esseet saa kasaan parin päivän työskentelyllä ja ahkerasti googlettamalla. Tentistä pääse läpi yleissivistyksellä ja lukemalla päivää ennen luentokalvot läpi. Jos jostain syystä haluat tavoitella kolmosta parempaa arvosanaa, joudut näkemään suhteettoman paljon vaivaa, sillä tentissä saatetaan kysyä mitä lajikkeita kuului Engalnnin 1800-luvun neljän kasvin vuoroviljelyyn tai mikä oli desimaalin tarkkuudella maailmantalouden keskimääräinen kasvuvauhti vuosina 1000-1950.

### Muuta

Vuonna 2011 tutkintoon otettu kurssi, joka vielä hieman hakee paikkaansa taloustieteen opintokokonaisuudessa.
