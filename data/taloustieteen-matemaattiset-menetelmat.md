### Kurssi lopetettu!

Kurssi on järjestetty viimeisen kerran vuoden 2016 syksyllä. **Kurssia ei siis enää pysty suorittamaan** (myöskään yleistenttejä ei järjestetä).

Kurssi ei myöskään kuulu uusien kandidaatintutkintojen vaatimuksiin. Jos olet aloittanut opintosi vuonna 2017 tai siirryt suorittamaan uusien tutkintovaatimusten mukaista kandidaatintutkintoa, sinun ei siis tarvitse suorittaa kurssia tai korvata sitä millään.

Jos suoritat vanhojen tutkintovaatimusten (esimerkiksi 2014–2017) mukaista tutkintoa, kurssi on korvattava 10 opintopisteellä muita opintoja seuraavista vaihtoehdoista (tiedot 3.6.2017):
* Mikä tahansa TA5-kurssi
* Mitkä tahansa matemaattisten tieteiden kandidaatinohjelman kurssit

Luonnollisesti nämä kurssit eivät voi olla sellaisia kursseja, joita sisällytät muihin pakollisiin opintoihin (siis esimerkiksi Matemaattisen analyysin kurssit tai Lineaarialgebra ja matriisilaskenta I eivät käy).

Matematiikan kandiohjelman kursseista erityisesti Differentiaaliyhtälöt I–II kattavat sisällöltään osan matemaattisten menetelmien kurssien aiheista. Myös omatoimisesta perehtymisestä kurssin kirjallisuuteen/vastaavaan materiaaliin (ks. alta) voi olla hyötyä myöhempien (maisterivaiheen) opintojen kannalta.

Pieni osa kurssin aiheista on siirretty syksystä 2017 alkaen osaksi uusia, vanhat Matemaattisen analyysin kurssin ja Matemaattisen analyysin jatkokurssin korvaavia kursseja (Matemaattinen analyysi I–IV).

### Kirjallisuus ja/tai muu materiaali

_Chiang A C & Wainwright K: Fundamental Methods of Mathematical Economics. 4th ed._, luvut 12-20 (s. 347-654)

Olennaisesti sama sisältö esitellään esimerkiksi teoksessa

_Simon, C P & Blume L: Mathematics for economists._, joka saattaa olla osalle lukijoista kattavampi ja selkeämpi. Sitä suosittelee myös [Greg Mankiw](http://gregmankiw.blogspot.fi/2006/05/which-math-courses.html "Greg Mankiw: Which math courses?"), ja sitä käytetään opetusmateriaalina mm. Aallon kurssilla Taloustieteen matemaattiset menetelmät, TaY:n kurssilla Taloustieteen matematiikka, TuY:n opintokokonaisuudessa Taloustieteen matematiikka ja JY:n kurssilla Matemaattinen taloustiede II.

Lisäksi Tapio Palokankaan kurssille laatima [moniste] (http://blogs.helsinki.fi/palokang/files/2005/08/kirja.pdf "Luentoja kansantaloustieteen matemaattisista menetelmistä") saattaa olla (tai olla olematta) hyödyllinen.

### Sisältö

Cramerin sääntö, implisiittinen derivointi, staattinen optimointi (Lagrange, Karush-Kuhn-Tucker -ehdot), 1. ja 2. kertuluvun lineaaristen differentiaaliyhtälöiden kvantitatiiviset ja kvalitatiiviset ratkaisut, epälineaaristen differentiaaliyhtälöiden kvalitatiiviset ratkaisut, optimikontrolliteoria.

### Todelliset esitiedot

Useamman muuttujan diffentiaali- ja integraalilaskenta. Myös Kumpulan differentiaaliyhtälöiden kursseista on apua.

### Kurssin käytännöt

Luennot 4h viikossa plus laskarit.

### Suoritustavat

2 kurssikoetta ja tarpeeksi laskareita tehtynä tai tiedekuntatentti. Kurssikokeiden kysymykset ovat usein samat kuin viime vuosina, joten niihin kannattaa tutustua.

### Työläys
Kurssi on työläs. Varsinkin ensimmäisen välikokeen jälkeen tulee kiinnittää turvavyö, sillä uutta asiaa tulee ja paljon. Ilman aikaisempaa kokemusta diffisten parista on toisella puoliskolla lähes mahdotonta pysyä täysin kärryillä, mutta kurssin työt loppuvat paljon ennen koetta joten aikaa kertaamiselle jää hyvin.

### Muuta

Kurssin tarkoituksena ei selvästikään ole antaa matemaattisia perusteluja opetettavista asioista. Kurssi on enemmänkin keittokirja erilaisten matemaattisten mallien ratkaisemiseen ilman paneutumista siihen, miksi asia näin on. Opiskelijan hyväksyessä tämän loppu onkin jo paljon helpompaa.

Tutustu kurssin alussa sekä luentoprujuihin että kirjaan ja tee päätös, kumpaa seuraat. Nämä kaksi kommunikoivat valitettavan huonosti keskenään. Jos et luennoilla aio käydä, suosittelen valitsemaan pienemmän pahan ja noudattamaan kirjaa orjallisesti.