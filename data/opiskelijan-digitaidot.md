Kurssi on osa valtiotieteellisen tiedekunnan yhteisiä yleisopintoja. Tämä teksti on kirjoitettu sillä oletuksella, että kurssi vastaa likimain vanhaa TVT-ajokorttia. (TVT = tieto- ja viestintätekniikka.)

### Siirtymäsäännökset ja pakollisuus

Kurssi on **pakollinen** uutta kandia suorittaville (syksyllä 2017 aloittaneille tai uuteen kandiohjelmaan siirtyneille). 

Jos suoritat uutta kandia ja olet suorittanut TVT-ajokortin, voit korvata sillä tämän kurssin.

Jos suoritat vanhaa kandia etkä olet suorittanut TVT-ajokorttia, voit korvata ajokortin tällä kurssilla.

### Kirjallisuus ja/tai muu materiaali

TVT-ajokortin kurssimateriaalina on ollut verkossa itsenäisesti luettava materiaali.

### Sisältö

Kurssilla tutustutaan pintapuolisesti tietokoneen peruskäyttöön, yliopiston TVT-palveluihin, tekstien ja kuvien muokkaamiseen, tiedonhakuun ja tietoturvaan.

### Suoritustavat

Kurssi suoritetaan varaamalla aika tentille, lampsimalla ilmoitettuun yliopiston tietokoneluokkaan ja tekemällä yksinkertaisia monivalintatehtäviä. Ennen tenttiä pitää tehdä tietty määrä harjoituksia itsenäisesti verkossa.

### Työläys

Erittäin todennäköisesti nämä ovat opintojesi helpoimmat opintopisteet.

### Muuta

Tällä kurssilla et opi tekemään tietokoneella esimerkiksi tilastollista analyysiä tai kauniita raportteja. Ne taidot kannattaa hankkia muualta.

Kurssin materiaaleista yliopiston omia palveluita koskeva [osio](http://blogs.helsinki.fi/tvt-ajokortti/2-helsingin-yliopiston-tietotekninen-ymparisto/) saattaa olla sinulle hyödyllinenkin.