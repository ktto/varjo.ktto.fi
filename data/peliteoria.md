### Kirjallisuus ja/tai muu materiaali

Kurssista selviää erittäin hyvin pelkän luentomateriaalin (löytyy kurssin Moodle-sivulta) avulla.

Ainakin syksyn 2017 luennoilla käytettiin paljon aikaa käytännön esimerkkien tekemiseen. Ne ovat todennäköisesti tärkein apuväline kurssin suorittamiseksi, ja luennoilla tehtyjä harjoituksia ei julkaista verkossa.

Opiskelun apuna käytetään kirjaa Osborne: An Introduction to Game Theory.

### Sisältö

Peliteorian alkeita: mm. Normaalimuotoiset pelit, laajennetun muodon peli (extensive form game), Nash-tasapaino puhtailla ja sekastrategioilla, Bayesilaiset pelit, toistetut pelit, sekä esimerkkejä taloudellisista sovellutuksista.

### Todelliset esitiedot

Ei esitietovaatimuksia.

### Kurssin käytännöt

Syksyllä 2017 kurssilla oli luentoja 4 viikkotuntia sekä yhteensä kolmet laskarit verkossa. Lisäksi kolmeen verkkokyselyyn vastaamisesta sai hieman lisäpisteitä kokeeseen. (Verkkokyselyt veivät aikaa muutaman minuutin.) 

Laskuharjoitukset olivat verkossa tehtäviä monivalintatehtäviä, joista osassa tarvitsi kynän ja paperia mallintaakseen kysymyksen ennen vastaamista.

### Suoritustavat

Kurssikoe.

### Työläys

Kurssi ei ole erityisen työläs.

### Muuta

Kurssin luennoija on erikoistunut käyttäytymistaloustieteeseen (behavioral economics) ja yleensä pitänyt yhden luennon erikseen käyttäytymistaloustieteen kysymyksistä.