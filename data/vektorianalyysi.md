### Kirjallisuus ja/tai muu materiaali

Oppikirjana on Olli Martion Vektorianalyysi, jota saa esim. Limeksen verkkokaupasta.

### Sisältö

Kyseinen kurssi on Kumpulaversio useamman muuttujan differentiaali- ja integraalilaskennasta. Erona kansislaisten analyyseihin on se, että kansislaisten käydessä yhden ja useamman muuttujan teorian läpi kahdessa kurssissa, kumpulalaiset käyttävät tähän aikaa kolmen kurssin verran: Analyysi 1 ja 2 koskevat molemmat yhden muuttujan teoriaa ja Vektorianalyysi useamman muuttujan teoriaa.

Tällä kurssilla käydään samoja asioita kuin Matemaattisen analyysin jatkokurssilla (paitsi Diffenrentiaaliyhtälöitä), mutta mukaan tulee myös paljon asiaa varsinkin integraalilaskennan puolelta jotka Matemaattisen analyysin jatkokurssilta on jätetty pois. Näistä esimerkkeinä käyräintegraalit ja analyysin peruslauseet useammassa ulottuvuudessa (Greenin lause, Gaussin lause, Stokesin lause).

### Todelliset esitiedot

Yhden muuttujan differentiaali- ja integraalilaskennan alkeet, esitieto useamman muuttujan teoriasta hyödyllistä.

### Kurssin käytännöt

Luennot plus laskarit kerran viikossa.

### Suoritustavat

2 kurssikoetta ja laskarit tai laitostentti.

### Työläys

Kurssi on sopivan työläs, varsinkin loppupuolella aikaa saa kulumaan laskareiden tekoon. Kurssikokeet olivat helpompia ja mekaanisempia kuin laskaritehtävät.

### Muuta

Miksi kansislaisen kannattaisi ottaa tämä kurssi? Mikäli kiinnostaa lukea matikkaa pidemmälle, esimerkiksi stokastiikkaa tai finanssimatematiikan kursseja, on tämä kurssi varsin hyvä valinta, jokseenkaan ei välttämätön. Kurssilla joutuu tekemisiin todistamisen kanssa enemmän kuin kansislaisten analyysien kursseilla, joka kehittää matemaattisia valmiuksia. Yksi selvä etu kurssin käymisestä on kädestä pitäen käyty selitys Lagrangen kertoimista, mikä auttaa valtavasti optimiongelmien kanssa esim. KA8-kurssilla.