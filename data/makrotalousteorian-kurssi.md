### Kirjallisuus ja/tai muu materiaali
_Burda M & Wyplosz C: Macroeconomics, A European Text_

Kirja on iso ja sitä on hankalaa löytää kirjastoista. Sen lukeminen on yllättävän hidasta, kun jokaisella sivulla tuntuu olevan niin paljon asiaa ja pikkutärkeää kaavaa. Huomaat myös jääväsi lukemaan mielellään "bokseja", joissa teoriaa tarkastellaan tosimaailmassa, vaikka se ei varsinaisesti auta sinua tenteissä yhtään.

### Sisältö
Makrotalousteorian perusteet lyhyellä ja pitkällä aikavälillä. Pitkällä aikavälillä tärkeitä asioita varsinkin Solowin kasvumalli ja rahan neutraalisuusperiaate. Lyhyellä aikavälillä tavaraa vasta onkin, kirjassa rakennetaan pitkään ja hartaasti makron "work horse" mallia eli AS-AD -kehikkoa. Sitä ennen varsinkin Mundell-Fleming -malli on tärkeä asia hahmottaa. Asiat selitetään eri markkinoiden (työ-, raha- ja tavaramarkkinoiden) kautta. Lopuksi tarkastellaan finanssi- ja rahapolitiikkojen vaikutuksiin.

### Todelliset esitiedot

Ei varsinaisia esitietovaatimuksia, KA1:stä on varmasti apua.

### Kurssin käytännöt

Laskareista täytyy olla 50% tehtynä jotta pääsee tenttiin, 90% prosentilla saa yksikköä paremman arvosanan, jos pääsi tentistä läpi.

### Suoritustavat

Kurssikoe on paras tapa laskaripisteiden hyödyntämisen takia. Tiedekuntatentissä niistä ei ole iloa ja tedarit tuppaavat olla vaikeampia.

### Työläys

Kurssin työläys ei varsinaisesti vastaa 10 opparia, mutta nämä asiat olisi syytä osata hyvin, sillä kyseessä on yksi kansiksen "bread and butter" -kursseista. On eri asia "tehdä" laskarit ja oikeasti tehdä ne. Ensimmäisellä tavalla, jossa kopio laskaritehtävät kaverilta niitä sen kummemmin ymmärtämättä, pääsee kurssista läpi arvosanalla 1 tai 2 melko vähällä työllä, kunhan opettelee ulkoa muutaman vanhan koetehtäväkysymyksen. Panostamalla kunnolla laskaritehtävien ja kirjan tekstien ymmärtämiseen saa kurssiin helposti uppoamaan 6-10h itsenäistä työtä viikossa.

### Muuta

Älä tee laskareita sokeasti muilta kopioiden tai puolivaloilla. Toistan, mikäli haluat kurssista OK numeron ja jos vain mitenkään mahdollista, __käytä aikaa asioiden lukemiseen ja hahmottamiseen jo kurssin aikana!__ Lopulta tämä säästää useita työtunteja, kun Ahaa-elämykset tulevat jo kurssin edetessä, eikä vasta kokeeseen kerratessa. Näin kurssi on varmasti myös paljon mielekkäämpi suorittaa, jos ei tajua asioista mitään ei luennoilla tai laskareissa paljon huvita roikkua.
