### Siirtymäsäännökset

Jos opiskelet uutta kandia (olet aloittanut syksyllä 2017 tai siirtynyt uuteen kandiohjelmaan), tämä opintojakso on pakollinen.

Tätä opintojaksoa **et** voi korvata millään aiemmalla suorituksella, kuten vanhojen tutkintovaatimusten opintojaksolla "Valtiotieteilijä työelämässä".

### Suorittaminen

Suoritat kurssin käymällä duunissa vähintään kuukauden verran. Periaatteessa työn tulisi sisältää "yhteiskunnallisia tai taloudellisia tehtäviä". Käytännössä mikä tahansa duunipaikka käy, koska mikäpä työ nyt ei jollain tapaa liittyisi yhteiskuntaan. Toiston uhallakin: duunin ei tarvitse sisältää Maailmanpankin pääekonomistin tehtäviä, vaan esimerkiksi kaupan kassan työ soveltuu mainiosti.

Työtä kannattaa yrittää järjestää viimeistään ensimmäisen opiskeluvuoden aikana (esimerkiksi hakemalla kesätöitä tai harjoittelupaikkaa), jotta kandiksi valmistuminen ei jää ainakaan siitä kiinni.

Työtä sinun on haettava itse. Apua siihen voi kysyä yliopiston urapalveluista. Lisäksi uuteen TA2-opintojaksoon kuuluu jonkin verran työnhaussa auttavaa koulutusta. Duunissa käytyäsi näytät työtodistuksen heppulille, joka kirjaa sinulle suorituksen.

*Toissijaisesti* opintojakson voi yrittää hoitaa projektityönä, jonka yliopisto viime kädessä järjestää. Käytännössä sinun **ei** kannata jättää valmistumistasi siitä kiinni, että yliopisto järjestää sinulle ja tuhannelle muulle opiskelijalle jotain järkevää duunin kaltaista projektityötä.