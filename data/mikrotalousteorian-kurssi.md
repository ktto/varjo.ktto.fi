### Kirjallisuus ja/tai muu materiaali
_Varian H R: Intermediate Microeconomics. A Modern Approach (7th ed.), ei lukuja 11 ja 13._

### Sisältö

Kurssilla perehdytään ekonomistille välttämättömiin mikrotalouden perusteisiin, kuten kuluttujan valintaan, yrityksen teoriaan sekä peliteoriaan. Optimointiongelmia ja Lagrangen funktiota joutuu pyörittämään useampaankin kertaan.

### Todelliset esitiedot
TA 1 antaa hyvän pohjan, myös Analyysin jatkokurssista on hyötyä optimointiongelmien kanssa. Kurssi on kuitenkin mahdollista suorittaa ilman sen kummempia esittietoja.

### Kurssin käytännöt
Luennot 4h/viikossa + yhdet laskarit. Laskaritilaisuudet pakollisia.

### Suoritustavat
Kaksi välikoetta tai loppukuulustelu (jossa laskaripisteet eivät enää auta!!)

### Työläys
Kurssin työläys ei vastaa 10 opintopistettä, viitosen voi saada vähemmälläkin duunilla. Tosin Varianin kirjan hyvä hallitseminen vaatii runsaasti lisätunteja kurssin läpipääsyyn vaadittavaan määrään verrattuna.  Laskareiden tekoon kannattaa panostaa, vaikkakin ne saattavat tuntua tylsiltä. Useimmiten ne alkavat lauseilla "Pekka tykkää omenoista ja päärynöistä. Omenat maksavat x ja päärynät y euroa". Sitten derivoidaankin puoli tuntia sitä, kuinka monta Peka ostaa.

### Muuta
__Pakollinen kurssi!__ Luennot ovat makukysymys. Usein niiden tuoma lisäarvo lähestyy nollaa, mutta kokeisiin luennoitsija kierosti laittaa juuri tietyn knopin luennolla puhutusta täysin turhalta tuntuvasta aiheesta. Jos et muuta syytä luennoille menemiseksi löydä, muista edes tämä. Varianin kirja puolestaan on varsin pätevä opus.
