### ECOK-S110 TA1 Taloustieteen perusteet, 5 op

[Kurssi WebOodissa](https://weboodi.helsinki.fi/hy/opintjakstied.jsp?OpinKohd=118661398).

### Siirtymäsäännökset ja pakollisuus

Kurssi on **pakollinen** sekä uutta että vanhaa kandia suorittaville.

Kurssi on todennäköisesti syksystä 2017 alkaen hyvin erilainen kuin aiemmin sisäänpääsyn muututtua. Kurssi on todennäköisesti aiempaa suppeampi ja yleisluontoisempi.

### Kirjallisuus ja/tai muu materiaali

Kurssin ensisijainen materiaali on (todennäköisesti) "luentomateriaali" eli kurssisivuilta ladattavat luentokalvot. 

Opiskelun tukena on teos _Daron Acemoglu, David Laibson, John List (2015): Economics_. Erittäin todennäköisesti teoksesta käsitellään kuitenkin vain jotakin osaa.

Jos jokin kohta teoriassa jää askarruttamaan, voit etsiä kirjastosta seuraavia aiempien vuosien kurssikirjoja ja katsoa, löytyisikö niistä selvennys:

* _David Begg, Rudiger Dornbusch, Stanley Fischer: Economics_
* _N. Gregory Mankiw, Mark P. Taylor: Economics_

### Sisältö

Kurssilla käsitellään taloustieteen perusteita kahdessa osassa: mikro- ja makrotalousteoriaa. Karkeasti ottaen mikrotalousteoria käsittelee yksittäisten kuluttajien, yritysten ja toimialojen toimintaa, makrotalousteoria kokonaisten kansantalouksien toimintaa.

Kurssin tarkoituksena on alkaa hahmottaa taloustieteellistä ajattelutapaa: jos taloustieteilijä kohtaa kysymyksen, mistä suunnasta hän alkaa sitä ratkoa? Mitkä ovat taloustieteen keskeisimpiä perusperiaatteita?

### Kurssin käytännöt

Kurssilla on yhteensä 20h luentoja sekä 2 x 2h laskuharjoituksia (laskareita). Kurssin luennoi professori Hannu Vartiainen. 

Kurssi suoritetaan ensimmäisen vuoden ensimmäisellä periodilla.

### Suoritustavat

Kurssi suoritetaan kurssikokeella. Kokeeseen osallistuakseen on tehtävä tietty määrä harjoituksia (todennäköisesti 50 %). Lisäksi tehdyistä harjoituksista saa lisäpisteitä kokeeseen.

### Muuta

Kurssi on ensimmäinen ja viimeinen yliopistolla käymäsi kurssi, joka tarkastelee taloustiedettä kokonaisuutena.

Jos opiskelet tämän kurssin huolella, se helpottaa ratkaisevasti kaikkien taloustieteen kandikurssien (esimerkiksi Mikro&Makro-kurssit) suorittamista. Yleensä myöhemmillä kursseilla aloitetaan palaamalla peruskurssin asioihin. Siksi voi olla järkevää lukea kirjaa ja miettiä asioita enemmän kuin pelkkä kurssista läpi pääseminen edellyttäisi. 