### Siirtymäsäännökset

Jos suoritat vanhaa kandia etkä ole suorittanut kurssia "TA2 Suomen talouselämän ja maailmantalouden esittely", voit korvata sen kurssilla "TA5 Suomen talouselämän ja maailmantalouden esittely".

Jos suoritat uutta kandia ja olet suorittanut kurssin "TA2 Suomen talouselämän ja maailmantalouden esittely", voit korvata uuden kurssin "TA2 Asiantuntijataidot" vanhalla TA2-kurssilla.

### Kirjallisuus ja/tai muu materiaali

Vierailevien luennoijien luentokalvot. Aiempina vuosina osa luentokalvoista ei välttämättä ole auennut kovinkaan hyvin itsenäisesti (ilman, että luennoija samalla selittää, mitä kalvossa esitetään). Jos tähtäin on tentissä, tällä ei ole suurta väliä, koska näistä materiaaleista harvemmin kysytään mitään tentissäkään.

### Sisältö

Kurssilla ei ole yleensä ollut tarkkaa teemaa, vaan käsiteltävät alueet ovat vaihdelleet sen mukaan, keitä kurssin järjestäjät ovat saaneet luennoijiksi. 

Usein luennoijat ovat olleet hyvin korkeatasoisia puhujia, ja keskimäärin luennot ovat kiinnostavia.

### Todelliset esitiedot

Ei todellisia esitietoja. Pieni osa luennoista saattaa avautua astetta paremmin, jos olet suorittanut aineopintotasoisia runkokursseja.

### Kurssin käytännöt

Vain luennot.

### Suoritustavat

Loppukoe.

### Työläys

Lähtökohtaisesti kurssi ei ole ollut työläs: riittää istua luennot läpi ja ymmärtää kuulemansa. Suurin osa luennoista ei ole kovin vaikeaselkoisia.