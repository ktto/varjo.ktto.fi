### Siirtymäsäännökset ja pakollisuus

Kurssi on **pakollinen** uusissa kandiohjelmissa.

Oletusvaihtoehto: jos suoritat uutta kandia (olet aloittanut syksyllä 2017 tai siirtynyt uuteen kandiohjelmaan), käy kurssi "TA2 Asiantuntijataidot" normaalisti.

Jos suoritat uutta kandia ja olet jo suorittanut kurssin "TA2 Suomen talouselämän ja maailmantalouden esittely", voit korvata uuden kurssin "TA2 Asiantuntijataidot" vanhalla TA2-kurssilla.

### Kirjallisuus ja/tai muu materiaali

Vierailevien luennoijien luentokalvot. Aiempina vuosina osa luentokalvoista ei välttämättä ole auennut kovinkaan hyvin itsenäisesti (ilman, että luennoija samalla selittää, mitä kalvossa esitetään). Jos tähtäin on tentissä, tällä ei ole suurta väliä, koska näistä materiaaleista harvemmin kysytään mitään tentissäkään.

### Sisältö

Kurssilla ei ole yleensä ollut tarkkaa teemaa, vaan käsiteltävät alueet ovat vaihdelleet sen mukaan, keitä kurssin järjestäjät ovat saaneet luennoijiksi. 

Usein vierailevat luennoijat ovat olleet hyvin korkeatasoisia puhujia, ja keskimäärin luennot ovat kiinnostavia.

Vanhasta TA2- ja uudesta TA5-kurssista poiketen kurssiin kuuluu myös joitain urapalveluiden järjestämiä luentoja. Niiden tarkoitus on tökkiä opiskelijoita miettimään, mitä haluavat isona tehdä ja miten saisi isona duunia (eli jonkun myös maksamaan siitä tekemisestä). Aiemmin samantyyppinen kokonaisuus kuului kurssiin "Valtiotieteilijä työelämässä".

### Todelliset esitiedot

Ei todellisia esitietoja. Pieni osa luennoista saattaa avautua astetta paremmin, jos olet suorittanut muita taloustieteen kursseja.

### Kurssin käytännöt

Vain luennot.

### Suoritustavat

Loppukoe.

### Työläys

Lähtökohtaisesti kurssi ei ole ollut työläs: riittää istua luennot läpi ja ymmärtää kuulemansa. Suurin osa luennoista ei ole kovin vaikeaselkoisia.